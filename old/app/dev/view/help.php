<span style="font-size: 12pt; font-family: &quot;Times New Roman&quot;;">
<div style="text-align: center;"><big style="font-weight: bold;">Tisztelt
Felhasználó!</big><br>

</div>

<br>

<div id="help" style="text-align: justify;">
<p>A honlapon látható vállalkozás célja az újszövetségi görög nyelvtanulást hatékony
számítástechnikai eszközökkel elősegíteni, és ezzel Isten Szavát eredeti nyelven
közelebb hozni mindennapjainkhoz, imádságainkhoz. Kívánjuk minden görögtanulónak
Isten bőséges áldását és kegyelmét!</p>


<p>Amikor örömmel mutatjuk be a munka internetes változatát, egyúttal megértését
kérjük abban, hogy egy még nem befejezett, fejlesztés alatt álló vállalkozásba
tekinthet bele. Ez azt jelenti, hogy még vannak lényeges, földolgozatlan részek a
Szentírásban, amelyekre nincs kész a szószedetünk, ugyanakkor az előrehaladást
folyamatosan jelezzük.</p>


<p>A Német Bibliatársulat 2010. január 1-től sajnos visszavonta korábbi engedélyét a
görög Újszövetség <a href="http://www.bibelwissenschaft.de/online-bibeln/novum-testamentum-graece-na-27/lesen-im-bibeltext/">
Nestlé - Aland kiadó által készített szövegváltozata 27.  kiadásának</a> (GNT27)
használatára.<br>

Elvi álláspontunk, hogy ez a döntés elfogadhatatlan, mivel a görög Szentírás Isten
ajándéka az emberiségnek. Nem kívánunk azonban üres jogvitákba bonyolódni vélt
szerzői jogokról, ezért hálásan köszönjük, hogy <b>Dr. Maurice Robinson</b>
<a href="http://www.sebts.edu/">(Southeastern Baptist Theological Seminary)</a>
rendelkezésünkre bocsátotta a Görög Újszövetség 1881-es, <b>B.F.Westcott</b> és
<b>F.J.A. Hort</b>  által készített szövegkiadásának digitális változatát
(GNT_WH). A digitalizált szöveget <a href="http://www.ehf.hu/ujszov/letolthetok/GNT_WH_e_book.zip">e-bookba</a>
szerveztük, amelyet a liktárunkból bárki letölthet, és összevethet a könyvkiadás
<a href="http://clerus.hu/sites/clerus.hu/files/ujszov/scan/ls.html">beszkennelt
lapjaival</a>. Kérjük az esetleges hibákat a levelezőlistánkon
bejelenteni.</p>

<p>Köszönjük azt a hatalmas segítséget, amit a digitalizált szöveg és a könyv
folyamatos összevetésében, korrektúrájában kaptunk az alábbi személyektől:<br>

<a href="http://faculty.gordon.edu/hu/bi/Ted_Hildebrandt/">Dr.
Ted Hildebrand</a>,
<a href="http://www.hum.aau.dk/%7Eulrikp/index.html">Mr.
Ulrik
Sandborg-Petersen</a>, <a href="http://chrles.multiply.com/">Mr.
Charles Hill</a>,
<a href="http://www.laparola.net/">Mr. Richard Wilson</a></p>


<p>Ugyancsak sokat segítettek az Esztergom-Belvárosi Plébánia munkatársai, Kantjukov
Rüsztem, Németh Mária és Kovács Kitti, akik összeolvasták a digitalizált szöveget és
a könyvet.</p>

<p>A GNT_WH bárki számára szabadon fölhasználható, és kb.  99%-ban teljesen azonos a
korábbival. A GNT_WH és a GNT27 eltéréseket szövegkritikai jelzésekkel, és
lábjegyzetekkel bemutatjuk.</p>


<p><span style="font-style: italic;">Elemzéssel és magyar szófordítással elkészült
részek:</span></p>


<p><span style="font-weight: bold;">Mt evangélium</span>
(Harmai Gábor)<br>

<span style="font-weight: bold;">Mk evangélium </span>(Szabó
Xavér)<br>

<span style="font-weight: bold;">Lk 1-14</span>
(Szabó Xavér)<br>

<span style="font-weight: bold;">Jn 1-14</span>
(Horváth Endre)<br>

<span style="font-weight: bold;">Corpus Paulinum</span>
(Horváth Endre,
kivéve Filippi levél: Harmai Gábor)<br>

<span style="font-weight: bold;">Katolikus levelek</span>
(Horváth
Endre, hiányzik: 1-3Jn)<br>

<span style="font-weight: bold;">Jel</span>
(Horváth Endre)</p>


<p>Legnagyobb hiányunk az Acs. Fontos azonban megemlíteni Giovanni Venturini
munkáját. Õ az Újszövetség összes igéjéhez nyelvtani analízist készített, és ezt a
rendelkezésünkre bocsátotta.  Ezek után a nyelvtani elemzést az Újszövetség egészének
a vonatkozásában el tudtuk készíteni.<p>

<p>A görög-magyar gépszótár Harmai Gábor munkája, de maximálisan támaszkodik a Szabó
Mária tanárnő által rendelkezésünkre bocsátott anyagokra, amelyeket hálásan
köszönünk, ill. a Richard Wilson által rendelkezésünkre bocsátott görög-olasz
gépszótárra. Utóbbi elérhetősége: <a href="http://www.laparola.net/" target="_blank">http://www.laparola.net/</a></p>


<p>A görög-olasz gépszótár magyarra fordításában újabban komoly segítséget kapunk
Mézes Melindától, aki immár szócikkek százainak a magyarra fordításában segített.<p>


<p>A honlap Süttő Dániel munkája.</p>


<p>A munka technikai felelőse jelen tájékoztató írója: Harmai Gábor</p>


<p>Hiányzó részek, további tervek:</p>


<p>Föltett szándékunk, hogy hárman készítjük el a hiányzó részek szószedeteit,
ugyanis nem tenne jót a munka egységes stílusának, ha ebbe új kollégákat vonnánk be.
Annál szívesebben veszünk minden kritikai észrevételt, akár alkalmit, akár egy-egy
fejzet rendszeres korrektúráját. Ebbe az Esztergomi Hittudományi Főiskola
növendékeitől kezdve minden fölhasználó bekapcsolódását szívesen fogadjuk.</p>

<p>További terveinket meghatározza, hogy mire találunk munkatársakat: lehetséges pl.
klasszikus görög szövegek, egyházatyák, vagy a Septuaginta egyes részeinek hasonló
stílusú preparációja.  Kézenfekvőek pl. a Deuterokanonikus könyvek, ha azok
elkészítésére vállalkozik valaki, azt nagy örömmel kapcsolnánk a munkánkhoz.</p>

<p>Mindezekben bárki segítségét, észrevételeit szívesen vesszük.</p>

<p>A héber Ószövetség preparációjának útjában komoly technikai akadály, hogy a
kevert, héber- és másnyelvű írás a számítógépen alapjában megoldatlan. Ennek ellenére
van egy Excelben kipreparált Jónás könyvem, amennyiben azt sikerül közzétennem, az
jelezni fogja, hogy a szószedet kiterjeszthető majd az Ószövetségre is.</p>


<p>Már a szószedet elkészítése kapcsán gyakran keletkeztek közöttünk termékeny viták,
amelyekből lábjegyzetek születtek. Adódik a lehetőség, hogy a Szentírás egyes
részeihez bibliográfiát kapcsoljunk, amely segít abban, hogy a szakirodalomban hol
lehet utánanézni egy-egy szöveg pontos értelmének.</p>

<p>Hosszú távú célunk mindezt egy Interneten, vagy akár nyomtatásban is kiadott
magyar nyelvű biblikus folyóirattá fejleszteni.</p>

<p>Munkamódszerünk:</p>

<p>Egy-egy szó egy-egy konkrét alakjához csak egy esetben írunk kézzel jelentést és
elmzést, a többi azonos szóalakhoz a gép másolja az egy helyre kézzel beírt
információt. Így nem kell pl. több, mint 9000-szer leírni a "kai"-szó jelentését és
elemzését. Természetesen nem biztos, hogy az a jelentés és az a preparáció, ami az
egyik helyen helytálló, a másik helyen is helytálló marad, éppen ezért a munkánk
nagyobb része a gép által másolt preparációk ellenőrzése és kézi felülvizsgálata.
Ebben sajnos maradhatnak menet közben hibák, ezért is írtuk, hogy minden kritikai
észrevételt szívesen fogadunk.</p>
</div>


<div style="text-align: center;"> <p>Szívből kívánom a Szentírás elmélyült
megértését:</p></div>

<div style="text-align: left; margin-left: 360px;"> <p>Harmai Gábor<br>
e-mail (ember számára olvasható formában): <br>
harmaig kukac ehf pont hu</p></div>
</span>
