 <h3 style="text-align: center">Segítséget kérünk digitalizált Újszövetségszöveg javításában <a href="http://www.ehf.hu/ujszov/letolthetok/GNT_T_e_book.zip">az 1886-os Tischendorf-féle szövegkiadás</a> alapján</h3>
<p>
  A letölthető fájl egy 2,1 Mb méretű, 460 oldalas Winword dokumentum, amelyben az Újszövetségi Szentírás szövegét pontosan Tischendorf 1886 évi szövegkiadása szerint osztottuk oldalakra. Így a digitalizált szöveg és a könyvkiadás jól összehasonlítható. A szövegkiadás bescannelve <a href="http://www.archive.org/download/Tischendorf.I.GreekNewTestament.NovumTestamentumGraece.various/08.NovumTestamentumGraece.Tischendorf.Gebhardt.8th.3rd.1886..pdf">Google book formában itt </a> található.<br> 
</p>
  <p>A digitalizált szöveget a The Word szoftverből vettük át, Isten fizesse meg. Sajnos az összehasonlítás eredménye, hogy a digitalizált szöveg nem túl megbízható, oldalanként 4-5 vessző- és ékezethiba, kb. 2 oldalanként egy betűhiba és 10 oldalanként egy kihagyott szó is előfordul. Emiatt fölhasználóink segítségét kérjük: <br>
</p>
  <p>Tényleg nagyon hasznos olvasási gyakorlat a két szöveg összevetése, és ha sikerül a hibákat kijavítgatni, akkor már a nyelvtanulás ezen első fázisában szolgálhatják a keresztény közösséget! <br>
</p>
  <p>Az e-bookhoz írt angol, olasz ill. magyar nyelvű utószó fontos információkat tartalmaz, az e-book konkrét használata előtt mindenképpen ajánlott elolvasni. Az olasz utószó javításáért, és angolra való továbbfordításáért hálás köszönet Richard Wilsonnak, a <a href="http://www.laparola.net">www.laparola.net</a> weboldal szerkesztőjének! <br>
</p>
